### Wymodeluj w postaci diagramu klas następujące obszary analizy:

1. Pewna uczelnia prowadzi projekty finansowane ze źródeł zewnętrznych. Każdy projekt jest kierowany przez swojego kierownika i ma m.in. określony
budżet, w projekcie biorą ponadto udział pracownicy różnych działów uczelni (każdy dział ma m.in. także osobę zarządzającą i swój budżet), którzy oprócz
regularnej pensji otrzymują dodatkowe wynagrodzenie z tytułu udziału w projekcie.

2. W pewnej szkole organizowane są konkursy przedmiotowe dla uczniów, którzy za udział w nich otrzymują nagrody. Każdy konkurs ma swojego opiekuna
spośród nauczycieli, datę, kwotę przeznaczoną na nagrody itp. Uczniowie uczęszczają do klas o różnym profilu, z których każda ma swojego wychowawcę.

3. Pewien zakład pracy organizuje tematyczne wycieczki do Warszawy dla swoich pracowników. Każda wycieczka prowadzona jest przez przewodnika
(również pracownika firmy) i ma określony czas trwania, jej uczestnicy są lokowani w kilku wcześniej wybranych przez siebie hotelach (pracownik wybiera
jeden hotel na wszystkie wycieczki, ponadto do każdego hotelu jest także przypisany pracownik działu socjalnego odpowiedzialny za grupę wycieczkowiczów
w nim zakwaterowanych, tzw. rezydent). Koszt danej wycieczki dla jej uczestnika uzależniony jest od poziomu dofinasowania z budżetu socjalnego firmy.

**Jakie metody mogłabyś/mógłbyś zaproponować dla zaprojektowanych przez siebie klas?**
